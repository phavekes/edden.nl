# Edden het kaartspel

Edden is een kaartspel voor 3 tot 10 personen. Het doel is je kaarten om te wisselen voor kaarten van lagere waarde, om zo min mogelijk punten strafpunten te krijgen.

## Voorbereiding

Schud alle kaarten van een normale stok goed door elkaar. Speel je met meer dan 4 personen, gebruik dan twee stokken. Elke speler krijgt 5 kaarten. De rest van de kaarten ligt als trekstapel op tafel. Wijs een speler aan die de strafpunten bij gaat houden

## Spelen

Je speelt met de klok mee. Als je aan de beurt bent leg je **eerst** een kaart op de aflegstapel, en pak je 1 kaart terug;
Voor het pakken van een kaart kun je kiezen:

- Pak de bovenste kaart van de trekstapel

of

- Pak de kaart die de laatste speler voor jou op de aflegstapel heeft gelegd.

## Punten

### De kaarten zijn punten waard

- Aas = 1
- Twee = 2
- Drie = 3
- ...
- Tien = 10
- Boer, Vrouw en Heer = 10
- Joker = -1

## Einde van een ronde

Als je minder dan 8 punten in je hand hebt **mag** je dat aan het begin van je
beurt (voordat je een kaart weglegt) zeggen ('**Ik heb het laagste**'), en is de ronde voorbij.

Van alle andere spelers wordt het aantal punten van de kaarten in hun handen geteld, en bij hun score opgeteld.
Als je riep dat je minder dan 8 punten had, en op dat moment het laagste aantal punten hebt krijg je 0
punten. Maar als een andere speler lager blijkt te habben krijg jij 25 strafpunten per speler die minder punten over heeft.

Als een speler het laagste aantal punten over heeft, maar niet '***Ik heb het laagste***' heeft gezegd, krijgt hij gewoon het aantal strafpunten zoveel als de punten op zijn kaarten.

De winnaar van de ronde schudt de kaarten en deelt uit voor de volgende ronde.

## Einde van het spel

Alle punten van alle rondes worden opgeteld, en bij meer dan **150 punten** is de speler af.
De andere spelers spelen door tot de winnaar over blijft.

## Extra regels

- Als je **twee dezelfde kaarten** hebt (bijvoorbeeld 2 drieÃ«n of 2 boeren) mag de deze allebei tegelijk weg leggen in 1 beurt, en 1 kaart terug pakken. Als je drie dezelfde kaarten hebt ook. 4 of meer dezelfde mag je niet tegelijk wegleggen  
- **vier opeenvolgende kaarten** (bijvoorbeeld 7,8,9 en10) mag je in 1 keer wegleggen als ze verschillende kleuren(harten-klaver-schoppen-ruiten) zijn. De plaatjes (boer, vrouw, heer, aas of joker) tellen hierbij niet mee.
- Als je meerdere kaarten tegelijk weglegt, dan mag de speler na jou uit jouw weggelegde kaarten kiezen welke hij terug pakt.
- Als een speler op precies op **69 punten** staat, wisselen de speler met de hoogste score en de speler met de laatste score van aantal punten. Bij gelijke stand wisselen alle spelers met de hoogste of laagste punten.
- Als je precies op **123 punten** komt, krijg je de rest van het spel 4 kaarten bij het begin van de beurt.
- Als jouw puntenaantal gelijk is aan je **geboortejaar** (1988=88 punten, 2005=105 punten), wordt je leeftijd van je punten afgehaald.
- Als je je **hand leeg** speelt (je hebt bijvoorbeeld nog twee 5-en in je hand, en die leg je tegelijkertijd weg), krijg je (een keer) -1 op je eindscore voor deze ronde.

## Online punten tellen

De scores hou je natuurlijk bij op een papiertje met het nodige hoofdrekenwerk. Of je gebruikt [de online Edden Score app](/score/).
 

## Suggesties

Ken jij andere regels, of heb je een foutje gezien?
<a href="{{ site.github.repository_url }}/edit/main/index.md">Pas deze pagina aan</a>
of mail je vraag naar <a href="mailto:suggestie@edden.nl">suggestie@edden.nl</a>.
